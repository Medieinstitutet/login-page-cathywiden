Inlämningsuppgift -- Inloggningssida

Du har fått i uppgift att utveckla en inloggningssida till ett företag. Sidan skall fungera som en proof-of-concept och har inte krav på säkerhet, utan till uppgiften kan du arbeta med användarnamn och lösenord i klartext. Dvs du kan hantera inloggningsuppgifter som statiska variabler eller i en array.

Ditt projekt får enbart innehålla 1 st html sida, index.html alla vyer skall hanteras i denna.

Minst 1 användare skall ha användarnamn “janne” och lösenord “test”. En lyckad inloggning skall sparas i localStorage och sidan skall komma ihåg och visa rätt vyer under tiden besökaren är inloggad.

Sidan skall innehålla en header, en del för innehåll samt en footer.

Headern skall alltid visas och ändras dynamiskt för att visa rätt innehåll:

    En valfri logotyp eller en h1
    Om besökaren ej är inloggad så skall ett inloggningsformulär visas.
    Är besökaren inloggad så skall istället en logga-ut knapp visas.

Innehålls-vyn skall dynamiskt växla mellan tre olika lägen:

    Välkomstsida för ej inloggade.
    Felmeddelande vid felaktig inlogging.
    Välkomstsida för inloggad besökare.

Funktionskrav (100p -- Minst 60p för G och 100p för VG)

G KRAV (60p)
Ditt projekt skall kunna testas online via tex github pages. (10p)
Sidan visar dynamiskt rätt innehåll hela tiden. (10p)
Det går att logga in. (10p)
Inloggning sparas i localStorage, dvs det skall gå att ladda om webbläsaren och sidan kommer ihåg rätt inloggad användare och visar rätt vy. (10p)
Välkomstsidan skall dynamiskt visa rätt användarnamn beroende på vem som är inloggad. (10p)
Det går att logga ut. (10p)

VG KRAV (40p)
Det skall finnas fler användare (i tex en object array), dokumentera de andra användarna inför test i readme.md (20p)
Det skall gå att skapa och logga in med en ny användare (Då skall ett nytt formulär för detta visas på innehålls-sidan) Du skall då använda localStorage som databas för användare. (20p)
